## Поширені запитання

### 1. Що таке My File NYC?

Система My File NYC дозволяє сім’ям завантажувати документи й надавати доступ до них Управлінню з питань безпритульних (DHS) під час подання заявки на отримання притулку. Це також безпечне й надійне сховище, де сім’ї можуть зберігати свої приватні документи.

### 2. Чи потрібно платити за користування My File NYC?

Ні, система My File NYC є безкоштовною.

### 3. Як мені додати свої документи до системи My File NYC?

Увійшовши у свій обліковій запис за допомогою NYC.ID, виберіть "Add your first document" (Додати перший документ), щоб завантажити наявний файл, який зберігається на вашому пристрої, або "Take a Photo" (Зробити фото), щоб відсканувати новий документ.

### 4. Як мені надати DHS доступ до моїх документів?

Завантаживши або сфотографувавши свої документи, виберіть "Share a File" (Поділитися файлом) у правому верхньому куті й укажіть, якими саме файлами ви хочете поділитися.

### 5. Чи маю я використовувати My File NYC для надання DHS доступу до документів під час подання заявки?

Ні. My File NYC – це додатковий інструмент для сімей. Він не є обов’язковим. Однак він полегшує користувачам надання доступу до своїх документів. Ви також завжди можете особисто подати паперові копії своїх документів.

### 6. Кому будуть доступні документи, доступ до яких був наданий через My File NYC?

Після того як ви надасте DHS доступ до своїх документів через My File NYC, можливість переглядати та скачувати ці документи матиме лише команда DHS у приймальному центрі PATH.

### 7. Чи безпечна система My File NYC?

Ми прагнемо гарантувати максимальну безпеку My File NYC для захисту вашої конфіденційності. Документи, які ви додаєте до системи My File NYC, безпечно зберігаються на захищених серверах Міста. Оскільки документи перебувають у хмарі, вони доступні вам звідки завгодно на будь-якому пристрої з підключенням до Інтернету.

Доступ до ваших документів є лише у вас, доки ви не надасте їх центру профілактичної допомоги й тимчасового житла (Prevention Assistance and Temporary Housing, PATH) Департаменту обслуговування бездомних (Department of Homeless Services, DHS) за допомогою системи My File NYC.

Ось докладніша технічна інформація про те, як ми захищаємо ваші документи та відомості.

Ми шифруємо всі дані наскрізним шифруванням, і будь-які відомості, що ми зберігаємо, повністю зашифровані. Наскрізне шифрування гарантує, що доступ до документів матимуть лише авторизовані користувачі; сторонні особи не матимуть доступу до приватної інформації, що зберігається в системі My File NYC, передається з неї, надсилається до неї або з неї. Система побудована й працює відповідно до Закону про збереження та підзвітність медичного страхування (Health Insurance Portability and Accountability Act, HIPAA), що забезпечує максимальні гарантії та механізми захисту конфіденційності для користувачів.

### 8. Чи можу я видалити свої документи із системи My File NYC?

Так, документи можуть бути видалені користувачами в будь-який момент. Однак після надання доступу до документів співробітники DHS можуть скачати та зберегти ваші документи, щоб подати їх на підтвердження вашої заявки. DHS може зберігати копії документів у вашій справі, навіть якщо ви скасуєте доступ до них або видалите їх із системи My File NYC.

### 9. Чи може будь-хто користуватися системою My File NYC?

My File NYC – це проєкт на пілотній стадії реалізації. Це означає, що система My File NYC пропонується лише сім’ям, які звертаються за притулком до центра PATH. Ми дізнаємося, що добре працює в системі My File NYC, а що можна покращити, і продовжимо вдосконалювати цей проєкт, пропонуючи його більшій кількості жителів м. Нью-Йорка й даючи вам змогу використовувати його для отримання інших послуг від Міста.

Наприкінці пілотної стадії Місто видалить із My File усі дані користувачів, що там зберігаються.

### 10. Чи можу я скачати My File NYC із магазину додатків?

Ні, My File NYC не є додатком, який потрібно скачувати. Ця система доступна онлайн. Для доступу до My File NYC за адресою [https://myfile.nyc.gov](https://myfile.nyc.gov) можна використовувати веббраузер на настільних і мобільних пристроях.
