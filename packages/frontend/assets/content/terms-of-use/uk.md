## Умови використання

Уважно прочитайте ці умови користування (далі — **Умови**), перш ніж користуватися системою My File NYC. Отримуючи доступ до системи My File NYC, ви підтверджуєте, що розумієте й приймаєте ці умови.

**I. Визначення**
a. **Обліковий запис** — обліковий запис, який користувач створює, щоб користуватися системою My File NYC.
b. **Місто** — місто Нью-Йорк.
c. **Користувач** — особа, яка самостійно або за допомогою іншої особи створила обліковий запис для роботи із системою My File NYC.
d. **My File NYC** — система My File NYC, в якій користувач може передавати й зберігати документи, а також обмінюватися ними з установами міста.
e. **NYC.ID** — централізована міська система керування автентифікацією та самообслуговуванням облікових записів.

**II. Мета**
a. Місто створило систему My File NYC, щоб надати мешканцям Нью-Йорка безкоштовний, простий і безпечний інструмент для зберігання й обміну будь-якими документами, необхідними під час подання до установ міста заявок на отримання пільг і участь у програмах міста; щоб зменшити загальний обсяг зусиль, що витрачаються мешканцями на пошук і підготовку документації, необхідної для отримання послуг від міста, а також покращити надання державних послуг.
b. Користувачі можуть застосовувати систему My File NYC з такою метою:
i. зберігання документів, які можуть бути необхідні для подання заявки на послуги міста;
ii. обмін документами з установами міста;
iii. надання відгуків про систему My File NYC.

**III. Використання**
a. Місто не гарантує, що інформація передана в систему My File NYC, буде прийнята всіма установами міста
b. Надаючи доступ до документа установі міста, користувачі дають цій установі дозвіл завантажувати, зберігати й використовувати документ із будь-якою метою, з якою ця установа міста використовувала б аналогічний фізичний документ.
c. Система My File NYC дає змогу користувачам видаляти документи, які зберігаються в системі My File NYC. Ця функція не впливає на копії документів, завантажені установами міста.
d. Входом у систему My File NYC керує NYC.ID.

MyFileLanguageTranslations_Batch3_TermsofUse
MyFileLanguageTranslations_Batch3_TermsofUse
100%
12
D8

**IV. Сфера застосування**
a. У цих Умовах викладено права й обов’язки користувачів.
b. Ці Умови доповнюють [Умови користування сайтом NYC.gov](https://www1.nyc.gov/home/terms-of-use.page), [Політику конфіденційності NYC.gov](https://www1.nyc.gov/home/privacy-policy.page) і Умови користування NYC.ID. Використовуючи систему My File NYC, користувачі погоджуються на ці Умови.
c. Ці Умови ефективні після їхнього прийняття користувачем.
d. Якщо користувач уповноважує іншу особу допомагати йому в створенні або використанні облікового запису My File NYC, користувач заявляє, що ця особа: (i) юридично вповноважена накладати на користувача зобов’язання за цими Умовами; (ii) прочитала й зрозуміла ці Умови; (iii) приймає ці Умови від імені Користувача.

**IV. Сфера застосування**
a. У цих Умовах викладено права й обов’язки користувачів.
b. Ці Умови доповнюють [Умови користування сайтом NYC.gov](https://www1.nyc.gov/home/terms-of-use.page), [Політику конфіденційності NYC.gov](https://www1.nyc.gov/home/privacy-policy.page) і Умови користування NYC.ID. Використовуючи систему My File NYC, користувачі погоджуються на ці Умови.
c. Ці Умови ефективні після їхнього прийняття користувачем.
d. Якщо користувач уповноважує іншу особу допомагати йому в створенні або використанні облікового запису My File NYC, користувач заявляє, що ця особа:

1. юридично вповноважена накладати на Користувача зобов’язання за цими Умовами;
2. прочитала й зрозуміла ці Умови;
3. приймає ці Умови від імені Користувача.

**V. Обмеження**
a. Користуватися системою My File NYC можуть користувачі, яким виповнилося 18 років і які є законно повнолітніми.
b. Користувачі повинні отримувати доступ до системи My File NYC виключно для законних цілей. Користувачі не повинні:

i. використовувати My File NYC для вчинення кримінального злочину або заохочувати інших до вчинення будь-яких дій, які можуть становити кримінальний злочин;
ii. використовувати My File NYC у спосіб, що спричиняє цивільну відповідальність, або заохочувати інших до вчинення будь-яких дій, що можуть спричинити цивільну відповідальність;
iii. використовувати My File NYC із метою видання себе за інших осіб або організації без їхнього дозволу;
iv. продавати, перепродавати, здавати в оренду свої права доступу до My File NYC або брати участь у функціонально еквівалентній угоді стосовно цієї системи;
v. використовувати My File NYC для передавання будь-якого контенту, що містить програмний вірус, троянську програму або будь-який інший комп’ютерний код, файли чи програми, які можуть змінити, пошкодити або порушити функціональність системи My File NYC або апаратного чи програмного забезпечення будь-якої іншої особи, яка працює із системою My File NYC;
vi. передавати, публікувати, надсилати електронною поштою або іншим чином пересилати будь-які матеріали, які користувач не має права пересилати за положеннями будь-якого закону чи договору;
vii. отримувати або намагатись отримати із системи My File NYC будь-які дані, окрім даних, які місто робить доступними для користувача;
viii. змінювати, пошкоджувати або видаляти будь-який контент, розміщений у системі My File NYC;
ix. будь-яким чином порушувати роботу системи My File NYC, її серверів або мереж;
x. модифікувати, піддавати інженерному аналізу, декомпілювати чи дизасемблювати систему My File NYC (повністю чи частково) або намагатися зробити це;
xi. створювати будь-які похідні роботи на основі My File NYC;
xii. обходити, модифікувати, виводити з ладу чи порушувати в будь-який спосіб будь-які функції та засоби захисту My File NYC або будь-які механізми, операційно пов’язані з My File NYC (наприклад, шляхом доповнення або заміни будь-яких функцій управління цифровими правами).

**VI. Інформація, яку користувачі надають системі My File NYC**
a. Контент, який користувачі надають системі My File NYC, використовуватиметься містом виключно для роботи системи My File NYC, якщо законом не передбачено інше. Місто розкриватиме контент користувачів лише установам, працівникам і агентам міста, яким потрібен такий доступ для роботи й покращення системи My File NYC, а також іншим особам відповідно до вказівок користувачів і вимог законодавства. Щоб дізнатися, як місто може використовувати цю інформацію, користувачі можуть переглянути [Політику конфіденційності міста](https://www1.nyc.gov/home/privacy-policy.page).
b. Місто може створювати й розкривати узагальнену та знеособлену статистику користувачів та інформацію, яку користувачі надають системі My File NYC.
c. Місто передаватиме, використовуватиме й зберігатиме інформацію користувача відповідно до чинних федеральних законів і нормативних актів, а також законів і нормативних актів штату й міста.
d. Місто використовуватиме належні фізичні, технологічні й процесуальні заходи безпеки, щоб захистити інформацію, яку користувачі надають у системі My File NYC, згідно із загальноміськими стандартами безпеки й вимогами до безпеки даних. Місто оброблятиме цю інформацію принаймні як дані «З обмеженим доступом» відповідно до Загальноміської політики та стандартів програми кібербезпеки.
e. Місто видалить всю інформацію, надану користувачем у системі My File NYC, коли користувач видалить свій обліковий запис, за винятком випадків, коли користувач уже надав доступ до інформації установі міста через систему My File NYC, оскільки в такому разі установа зберігатиме цю інформацію відповідно до своєї політики.

**VII. Паролі та безпека облікового запису**
a. Користувач зобов’язаний зберігати свої паролі в безпеці й несе виключну відповідальність за будь-яке використання свого облікового запису.
b. Користувач зобов’язаний негайно повідомити місто, надіславши лист на електронну адресу [products@nycopportunity.nyc.gov] (mailto: products@nycopportunity.nyc.gov), якщо йому стане відомо про будь-яке несанкціоноване використання його облікового запису або пароля.
c. Місто може заблокувати обліковий запис, якщо вважатиме, що користувачі використовують облікові записи з порушенням цих Умов.

**VIII. Інтелектуальна власність**
a. Знаки послуг і торгові марки, що містяться в системі My File NYC або відображаються в ній, а також контент пов’язаних сайтів, якими керує місто чи треті сторони, є власністю їхніх відповідних власників. Усі інші дизайнерські рішення, інформація, текст, графічний вміст, зображення, сторінки, інтерфейси, посилання, програмне забезпечення й інші елементи та матеріали, що містяться в системі My File NYC або відображаються в ній, а також їхній вибір і порядок, є власністю міста Нью-Йорк. Усі права захищено.
b. За винятком випадків, чітко зазначених тут, ці Умови не надають користувачу або місту будь-яких прав, неявних чи інших, на використання контенту чи інтелектуальної власності одне одного.
c. Користувачі надають місту невиключну, безоплатну ліцензію, що діє в усьому світі, на розміщення, відтворення та розповсюдження контенту, який вони передають у систему My File NYC, для цілей роботи й покращення My File NYC.
d. Систему My File NYC було розроблено як рішення з відкритим кодом. Знайти його в репозиторії Github можна [тут](https://github.com/CityOfNewYork/my-file-nyc).

**IX. Відмови від відповідальності**
a. СИСТЕМА My File NYC І ВСІ МАТЕРІАЛИ, ЩО В НІЙ МІСТЯТЬСЯ, ПОШИРЮЮТЬСЯ ТА ПЕРЕДАЮТЬСЯ НА УМОВАХ «ЯК Є» ТА «У МІРУ ДОСТУПНОСТІ» БЕЗ ЖОДНИХ ГАРАНТІЙ, ЯВНИХ АБО НЕЯВНИХ, ЗОКРЕМА ГАРАНТІЙ ПРАВА ВЛАСНОСТІ АБО НЕЯВНИХ ГАРАНТІЙ ПРИДАТНОСТІ ДЛЯ ПРОДАЖУ ЧИ ПЕВНОЇ МЕТИ, ЩОДО ЯКОСТІ, ЗМІСТУ, ТОЧНОСТІ, ПОВНОТИ, АКТУАЛЬНОСТІ, БЕЗПЕРЕБІЙНОЇ ДОСТУПНОСТІ, ВІДСУТНОСТІ КОМП’ЮТЕРНИХ ВІРУСІВ, ПОМИЛОК АБО ДЕФЕКТІВ, НЕПОРУШЕННЯ ПРАВ ТРЕТІХ ОСІБ НА КОНТЕНТ, РОЗМІЩЕНИЙ У СИСТЕМІ My File NYC, ВКЛЮЧНО З ДИЗАЙНЕРСЬКИМИ РІШЕННЯМИ, ІНФОРМАЦІЄЮ, ТЕКСТОМ, ГРАФІЧНИМ ВМІСТОМ, ЗОБРАЖЕННЯМИ, СТОРІНКАМИ, ІНТЕРФЕЙСАМИ, ПОСИЛАННЯМИ, ПРОГРАМНИМ ЗАБЕЗПЕЧЕННЯМ, ІНШИМИ МАТЕРІАЛАМИ Й ЕЛЕМЕНТАМИ, ЩО МІСТЯТЬСЯ АБО ВІДОБРАЖАЮТЬСЯ В СИСТЕМІ MY FILE NYC.
b. МІСТО НЕ НЕСЕ ВІДПОВІДАЛЬНОСТІ ЗА БУДЬ-ЯКІ СПЕЦІАЛЬНІ, НЕПРЯМІ, ВИПАДКОВІ АБО НАСЛІДКОВІ ЗБИТКИ (НЕЗАЛЕЖНО ВІД ТОГО, ЧИ ВОНИ БУЛИ ПЕРЕДБАЧУВАНІ), ЯКІ МОЖУТЬ ВИНИКАТИ ВНАСЛІДОК ВИКОРИСТАННЯ ЧИ НЕЗДАТНОСТІ ВИКОРИСТАННЯ СИСТЕМИ My File NYC, НЕЗАЛЕЖНО ВІД ТОГО, ЧИ МАТЕРІАЛИ В My File NYC НАДАНІ МІСТОМ АБО ТРЕТЬОЮ СТОРОНОЮ.
c. БУДЬ-ЯКИЙ МАТЕРІАЛ, ЗАВАНТАЖЕНИЙ ЧИ ІНШИМ ЧИНОМ ОТРИМАНИЙ ЧЕРЕЗ My File NYC, ОТРИМАНО НА ВЛАСНИЙ РОЗСУД І РИЗИК КОРИСТУВАЧА. КОРИСТУВАЧ НЕСЕ ВИКЛЮЧНУ ВІДПОВІДАЛЬНІСТЬ ЗА БУДЬ-ЯКУ ШКОДУ ДЛЯ СВОЄЇ КОМП’ЮТЕРНОЇ СИСТЕМИ ЧИ ПРИСТРОЮ АБО ЗА ВТРАТУ ДАНИХ УНАСЛІДОК ЗАВАНТАЖЕННЯ ТАКОГО МАТЕРІАЛУ.

**X. Інші умови**
a. Неспроможність міста забезпечити право чи засіб правового захисту не є відмовою міста від прав чи засобів правового захисту й не є переглядом цих Умов.
b. Якщо суд компетентної юрисдикції постановляє, що будь-яка частина цих Умов є нездійсненною, тоді таке положення буде видалено з Умов без впливу на решту Умов. Решта Умов продовжуватимуть бути дійсними та здійсненними.
c. Умови й відносини користувача з містом відповідно до цих Умов регулюватимуться та тлумачитимуться згідно з чинним законодавством штату Нью-Йорк (попри правила Нью-Йорка щодо вибору правових норм).
d. Користувач погоджується, що будь-які та всі претензії, висунуті містом або проти міста внаслідок або у зв’язку з цими Умовами, слухатимуться і розглядатимуться виключно в судах США, розташованих у місті чи окрузі Нью-Йорк, або в судах штату Нью-Йорк, розташованих у місті чи в окрузі Нью-Йорк.
e. Ніщо в цих Умовах не обмежує здатність міста вимагати судового захисту за справедливістю.
f. Місто залишає за собою право будь-коли переглянути My File NYC і Умови без попередження. Будь-яка редакція набирає чинності відразу після публікації, якщо не зазначено інше. Користувачі приймають переглянуті умови, продовжуючи отримувати доступ до My File NYC. Користувачі повинні періодично переглядати ці Умови.
g. Ці Умови, зокрема всі доповнення за посиланням, є повною угодою між користувачем і містом у зв’язку з використанням системи My File NYC. Будь-які невідповідності між цими Умовами й Умовами використання сайту NYC.gov у зв’язку з My File NYC розглядатимуться на користь цих Умов.

**XI. Спеціальні пілотні умови**
a. My File NYC — пілотний проєкт. Місто може будь-коли припинити пілотний проєкт. Якщо місто припиняє пілотний проєкт, воно сповістить користувачів про дату припинення і надасть їм можливість отримати інформацію, яку вони надали в системі My File NYC.
b. Під час пілотного проєкту користувачі не повинні покладатися на систему My File NYC як єдиний засіб зберігання та доступу до документів, переданих у My File NYC. У My File NYC може спостерігатися втрата даних, збої в роботі служби, оновлення, які не можна відмінити, або інші проблеми, які пошкоджують, знищують інформацію користувачі або іншим чином роблять її такою, яку неможливо відновити.
c. Коли етап пілотного проєкту буде завершено, відповідно до чинного законодавства місто може запустити My File NYC як постійний проєкт. Користувачам може знадобитися створити новий обліковий запис і повторно передати свою інформацію, щоб продовжити користуватися постійним проєктом.

Останнє оновлення: 31 травня 2022 року.
