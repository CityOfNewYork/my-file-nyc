## Умови використання

Уважно прочитайте ці умови використання (**Умови**), перш ніж користуватися системою My File NYC. Отримуючи доступ до системи My File NYC, ви розумієте та приймаєте ці умови.

**I. Визначення**
a. **Обліковий запис**: обліковий запис, який Користувач створює для роботи із системою My File NYC.
б. **Місто**: місто Нью-Йорк.
в. **Користувач**: особа, яка самостійно або за допомогою іншої особи створила Обліковий запис для роботи із системою My File NYC.
г. **My File NYC**: система My File NYC, де Користувач може завантажувати, зберігати документи й надавати до них доступ установам Міста.
д. **NYC.ID**: централізована міська система автентифікації користувачів і самоуправління обліковими записами.

**II. Мета**
**А**. Місто створило систему My File NYC, щоб:

1. надати мешканцям Нью-Йорка безкоштовний, простий і безпечний інструмент для зберігання й обміну будь-якими документами, необхідними при поданні до установ Міста заявок на отримання пільг і участь у програмах Міста,
2. зменшити загальний обсяг зусиль, що витрачаються мешканцями на пошук і підготовку документації, необхідної для отримання послуг від Міста, а також покращити надання державних послуг.

**Б**. Користувачі можуть застосовувати систему My File NYC для:

1. зберігання документів, які можуть знадобитися при поданні заявок на отримання послуг від Міста;
2. надання документів установам Міста;
3. надання відгуків про систему My File NYC.

**III. Використання**
А. Місто не гарантує, що інформація, завантажена в систему My File NYC, буде прийнята всіма установами Міста.
Б. Надаючи доступ до документа установі Міста, Користувачі дають цій установі дозвіл скачувати, зберігати й використовувати документ із будь-якою метою, з якою ця установа Міста використовувала б аналогічний фізичний документ. В. Користувачі можуть видаляти документи, що зберігаються в системі My File NYC. Ця функція не впливає на копії документів, які вже були скачані установами Міста.
Г. Для входу в My File NYC використовується система NYC.ID.

**IV. Сфера застосування**
А. Ці Умови визначають права й обов’язки Користувачів.
Б. Ці Умови доповнюють собою [Умови використання NYC.gov](https://www1.nyc.gov/home/terms-of-use.page), [Політику конфіденційності NYC.gov](https://www1.nyc.gov/home/privacy-policy.page) і Умови використання NYC.ID. Використовуючи систему My File NYC, Користувачі погоджуються із цими Умовами.
В. Ці Умови набувають чинності з моменту прийняття їх Користувачем. Г. Якщо Користувач уповноважує іншу особу допомагати йому в створенні або використанні облікового запису My File NYC, Користувач заявляє, що ця особа:

1. юридично вповноважена накладати на Користувача зобов’язання за цими Умовами;
2. прочитала й зрозуміла ці Умови;
3. приймає ці Умови від імені Користувача.

**V. Обмеження**
А. Користувачі повинні бути не молодше 18 років або іншого віку, передбаченого законом для використання системи My File NYC.
Б. Користувачі повинні працювати із системою My File NYC лише в законних цілях. Користувачі не повинні:

1. використовувати My File NYC для вчинення кримінального злочину або заохочувати інших до вчинення будь-яких дій, які можуть становити кримінальний злочин;
2. використовувати My File NYC у спосіб, що спричиняє цивільну відповідальність, або заохочувати інших до вчинення будь-яких дій, що можуть спричинити цивільну відповідальність;
3. використовувати My File NYC із метою видання себе за інших осіб або організації без їхнього дозволу;
4. продавати, перепродавати, здавати в оренду свої права доступу до My File NYC або брати участь у функціонально еквівалентній угоді стосовно цієї системи;
5. використовувати My File NYC для завантаження будь-якого контенту, що містить програмний вірус, троянську програму або будь-який інший комп’ютерний код, файли чи програми, які можуть змінити, пошкодити або порушити функціональність системи My File NYC або апаратного чи програмного забезпечення будь-якої іншої особи, яка працює із системою My File NYC;
6. завантажувати, публікувати, надсилати електронною поштою або іншим чином передавати будь-які матеріали, які Користувач не має права передавати за положеннями будь-якого закону чи договору;
7. отримувати або намагатись отримати із системи My File NYC будь-які дані, окрім даних, які Місто робить доступними для Користувача;
8. змінювати, пошкоджувати або видаляти будь-який контент, розміщений у системі My File NYC;
9. будь-яким чином порушувати роботу системи My File NYC, її серверів або мереж;
10. модифікувати, піддавати інженерному аналізу, декомпілювати чи дизасемблювати систему My File NYC (повністю чи частково) або намагатися зробити це;
11. створювати будь-які похідні роботи на основі My File NYC;
12. обходити, модифікувати чи виводити з ладу в будь-який спосіб будь-які функції та засоби захисту My File NYC або будь-які механізми, операційно пов’язані з My File NYC (наприклад, шляхом доповнення або заміни будь-яких функцій управління цифровими правами).

**VI. Інформація, яку Користувачі подають до системи My File NYC**
А. Вміст, який Користувачі подають до системи My File NYC, використовуватиметься Містом виключно для управління роботою My File NYC, якщо іншого не вимагає закон. Місто розкриватиме вміст Користувачів лише установам Міста, їх працівникам і представникам, яким такий доступ потрібен для роботи й удосконалення системи My File NYC, а також іншим особам за вказівкою Користувачів і відповідно до вимог законодавства. Щоб дізнатися, як Місто може використовувати цю інформацію, Користувачі мають ознайомитися з [Політикою конфіденційності Міста](https://www1.nyc.gov/home/privacy-policy.page).
Б. Місто може вести та розкривати зведену й анонімну статистику Користувачів і відомостей, які Користувачі подають до системи My File NYC.
В. Місто передаватиме, використовуватиме та зберігатиме інформацію Користувачів відповідно до всіх застосовних федеральних законів, законів і норм штату й міста.
Г. Місто використовуватиме відповідні фізичні, технологічні та процедурні механізми для захисту інформації, яку Користувачі подають до системи My File NYC, відповідно до загальноміських стандартів безпеки й вимог щодо безпеки даних. Місто ставитиметься до цієї інформації щонайменше як до даних з обмеженим доступом згідно з правилами та стандартами загальноміської програми кібернетичної безпеки.
Д. Місто видаляє всю інформацію, подану Користувачем до системи My File NYC, коли Користувач видаляє свій обліковий запис; однак якщо Користувач уже поділився інформацією з установою Міста через систему My File NYC, то ця установа зберігатиме таку інформацію відповідно до своїх правил.

**VII. Паролі й безпека облікового запису**
А. Користувачі повинні самостійно зберігати свої паролі в таємниці. Вони несуть повну відповідальність за всі наслідки використання їхніх Облікових записів.
Б. Користувач зобов’язаний негайно повідомити Місто, надіславши листа на електронну адресу [products@nycopportunity.nyc.gov] (mailto: products@nycopportunity.nyc.gov), якщо йому стане відомо про будь-яке несанкціоноване використання його Облікового запису або пароля. В. Місто може призупиняти дію Облікових записів, якщо вважає, що Користувач застосовує свій Обліковий запис із порушенням цих Умов.

**VIII. Інтелектуальна власність**
А. Знаки обслуговування й торгові марки, що містяться або відображаються в системі My File NYC, а також вміст пов’язаних сайтів, які перебувають під керуванням Міста або третіх осіб, є власністю їхніх відповідних власників. Усі інші дизайнерські рішення, інформація, текст, графічний вміст, зображення, сторінки, інтерфейси, посилання, програмне забезпечення й інші елементи та матеріали, що містяться або відображаються в системі My File NYC, є власністю Міста Нью-Йорка, яке також відповідає за їх відбір і розташування. Усі права збережені.
Б. За винятком випадків, коли явно зазначено інше, ці Умови не надають Користувачеві або Місту жодних прав, непрямих чи інших, на вміст або інтелектуальну власність один одного.
В. Користувачі надають Місту міжнародну, невиключну, безоплатну ліцензію на розміщення, відтворення та поширення вмісту, який вони завантажують у систему My File NYC, з метою експлуатації та вдосконалення My File NYC.
Г. Система My File NYC була розроблена як рішення з відкритим вихідним кодом. Відповідний репозиторій Github можна знайти [тут](https://github.com/CityOfNewYork/my-file-nyc).

**IX. Заява про обмеження відповідальності**
А. СИСТЕМА My File NYC ТА ВСІ МАТЕРІАЛИ, ЩО В НІЙ МІСТЯТЬСЯ, ПОШИРЮЮТЬСЯ ТА ПЕРЕДАЮТЬСЯ НА УМОВАХ "ЯК Є" ТА "У МІРУ ДОСТУПНОСТІ" БЕЗ ЖОДНИХ ГАРАНТІЙ, ЯВНИХ АБО НЕЯВНИХ, ЗОКРЕМА ГАРАНТІЙ ПРАВА ВЛАСНОСТІ АБО НЕЯВНИХ ГАРАНТІЙ ПРИДАТНОСТІ ДЛЯ ПРОДАЖУ ЧИ ПЕВНОЇ МЕТИ, ЩОДО ЯКОСТІ, ЗМІСТУ, ТОЧНОСТІ, ПОВНОТИ, АКТУАЛЬНОСТІ, БЕЗПЕРЕБІЙНОЇ ДОСТУПНОСТІ, ВІДСУТНОСТІ КОМП’ЮТЕРНИХ ВІРУСІВ, ПОМИЛОК АБО ДЕФЕКТІВ, НЕПОРУШЕННЯ ПРАВ ТРЕТІХ ОСІБ НА КОНТЕНТ, РОЗМІЩЕНИЙ У СИСТЕМІ My File NYC, ВКЛЮЧНО З ДИЗАЙНЕРСЬКИМИ РІШЕННЯМИ, ІНФОРМАЦІЄЮ, ТЕКСТОМ, ГРАФІЧНИМ ВМІСТОМ, ЗОБРАЖЕННЯМИ, СТОРІНКАМИ, ІНТЕРФЕЙСАМИ, ПОСИЛАННЯМИ, ПРОГРАМНИМ ЗАБЕЗПЕЧЕННЯМ, ІНШИМИ МАТЕРІАЛАМИ Й ЕЛЕМЕНТАМИ, ЩО МІСТЯТЬСЯ АБО ВІДОБРАЖАЮТЬСЯ В СИСТЕМІ MY FILE NYC.
Б. МІСТО НЕ НЕСЕ ВІДПОВІДАЛЬНОСТІ ЗА БУДЬ-ЯКІ ОСОБЛИВІ, НЕПРЯМІ, ВИПАДКОВІ АБО НАСЛІДКОВІ ЗБИТКИ (НЕЗАЛЕЖНО ВІД ТОГО, ЯКОЮ МІРОЮ ЇХ МОЖНА БУЛО ПЕРЕДБАЧИТИ), ЩО МОЖУТЬ ВИНИКНУТИ В РЕЗУЛЬТАТІ ВИКОРИСТАННЯ АБО НЕМОЖЛИВОСТІ ВИКОРИСТАННЯ My File NYC, НЕЗАЛЕЖНО ВІД ТОГО, ЧИ БУЛИ МАТЕРІАЛИ, ЯКІ МІСТЯТЬСЯ В СИСТЕМІ My File NYC, НАДАНІ МІСТОМ АБО ТРЕТЬОЮ ОСОБОЮ. В. СКАЧУВАННЯ АБО ОТРИМАННЯ ІНШИМ ЧИНОМ БУДЬ-ЯКОГО МАТЕРІАЛУ ЧЕРЕЗ СИСТЕМУ My File NYC ЗДІЙСНЮЄТЬСЯ НА ВЛАСНИЙ РОЗСУД КОРИСТУВАЧА ТА НА ЙОГО РИЗИК. КОРИСТУВАЧ НЕСЕ ПОВНУ ВІДПОВІДАЛЬНІСТЬ ЗА БУДЬ-ЯКУ ШКОДУ, ЗАПОДІЯНУ ЙОГО КОМП’ЮТЕРНІЙ СИСТЕМІ АБО ІНШОМУ ПРИСТРОЮ, А ТАКОЖ МОЖЛИВУ ВТРАТУ ДАНИХ, ЩО ВИНИКЛИ В РЕЗУЛЬТАТІ СКАЧУВАННЯ БУДЬ-ЯКОГО ТАКОГО МАТЕРІАЛУ.

**X. Інші умови**
А. Незастосування Містом будь-якого права або засобу правового захисту не є відмовою від прав або засобів правового захисту й не означає змінення цих Умов.
Б. Якщо суд компетентної юрисдикції визнає будь-яку частину цих Умов такою, що не має позовної сили, то таке положення буде вилучено з Умов без впливу на решту Умов. Решта Умов збігатимуть чинність і позовну силу.
В. Ці Умови та відносини Користувача з Містом за цими Умовами регулюються і тлумачаться відповідно до законодавства штату Нью-Йорк (не зважаючи на принципи колізійного права Нью-Йорка).
Г. Користувач погоджується, що будь-які претензії, висунуті Містом або проти нього, що випливають з Умов або пов’язані з ними, розглядатимуться та вирішуватимуться виключно в судах США, розташованих у Місті або окрузі Нью-Йорк, або в судах штату Нью-Йорк, розташованих у Місті й окрузі Нью-Йорк.
Д. Жодна із цих Умов не обмежує можливості Міста звернутися до суду за правом справедливості.
Е. Місто залишає за собою право змінювати систему My File NYC та Умови в будь-який час і без попереднього повідомлення. Будь-які зміни набувають чинності негайно після публікації, якщо не зазначено інше. Користувачі приймають переглянуті умови, продовжуючи працювати із системою My File NYC. Користувачі мають періодично переглядати ці Умови.
Ж. Ці Умови разом з усіма матеріалами, включеними до них за посиланнями, є повною угодою між Користувачем і Містом щодо використання системи My File NYC. Будь-які розбіжності між цими Умовами й Умовами використання NYC.gov щодо системи My File NYC тлумачитимуться на користь цих Умов.

**XI. Спеціальні умови пілотного проєкту**
А. My File NYC є пілотним проєктом. Місто може в будь-який момент припинити реалізацію пілотного проєкту. Якщо Місто припинить реалізацію пілотного проєкту, воно повідомить Користувачів про дату такого припинення й надасть Користувачам можливість отримати інформацію, яку вони подали до системи My File NYC.
Б. Під час пілотного проєкту Користувачі не повинні покладатися на My File NYC як на єдиний засіб зберігання документів, завантажених до системи My File NYC, або доступу до них. Система My File NYC може зазнавати втрати даних, перебоїв доступності, оновлень, несумісності оновлень із попередніми версіями, а також інших проблем, які можуть пошкодити, знищити інформацію Користувачів або зробити її недоступною в інший спосіб.
В. Після завершення пілотного етапу Місто, відповідно до чинного законодавства, може запустити My File NYC як постійний проєкт. Користувачам може знадобитися створити нові Облікові записи та повторно завантажити свою інформацію, щоб продовжити користуватися цим проєктом на постійній основі.

Останнє оновлення: 31 травня 2022 року.
