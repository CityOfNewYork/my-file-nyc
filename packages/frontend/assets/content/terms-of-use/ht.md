## Kondisyon pou Itilizasyon

Tanpri li kondisyon pou itilizasyon sa yo (**Kondisyon**) ak anpil atansyon anvan w itilize My File NYC. Lè w gen aksè ak My File NYC, ou konprann epi ou dakò ak kondisyon sa yo.

**I. Definisyon yo**
a. **Kont**: yon kont yon itilizatè kreye pou l itilize My File NYC
b. **Vil**: Vil New York.
c. **Itilizatè**: yon moun ki te kreye yon kont poukont li oswa avèk asistans yon lòt pou l itilize My File NYC.
d. **My File NYC**: My File NYC, kote yon Itilizatè kapab telechaje, estoke, epi pataje dokiman ak ajans Vil yo
e. **NYC.ID**: sistèm santralize Vi la pou verifye idantite itilizatè yo ak jesyon kont sèvis lib yo.

**II. Objektif**
a. Vil la te kreye My File NYC pou bay Nouyòkè yo yon zouti gratis, senp epi an sekirite pou yo estoke epi pataje nenpòt dokiman ajans Vil yo mande pou yo aplike pou pwogram ak avantaj Vil la ofri; pou diminye efò jeneral rezidan yo fè pou jwenn epi bay dokiman ki nesesè pou resevwa sèvis nan men Vil la; epi pou amelyore sèvis gouvènman an bay
.b. Itilizatè yo ka itilize My File NYC pou
i. estoke dokiman yo ka bezwen pou aplike pou sèvis Vil yo;
ii. pataje dokiman ak ajans Vil yo; epi
iii. bay opinyon sou My File NYC.

**III. Itilizasyon**
a. Vil la pa garanti tout ajans Vil la yo pral aksepte enfòmasyon ki telechaje nan My File NYC.
b. Lè w pataje yon dokiman ak yon ajans Vil la, Itilizatè yo bay ajans Vil sa a pèmisyon pou l telechaje, konsève, epi itilize dokiman an pou nenpòt rezon ajans Vil la ta itilize yon dokiman ki sanble yo soumèt fizikman.
c. My File NYC pèmèt Itilizatè yo efase dokiman ki estoke nan My File NYC. Karakteristik sa a pa gen efè sou kopi dokiman ajans Vil la yo telechaje yo.
Se NYC.ID ki jere koneksyon pou My File NYC.

**IV. Domèn Aplikasyon**
a. Kondisyon sa yo tabli dwa ak responsablite Itilizatè yo.
b. Kondisyon sa yo konplete [Kondisyon pou Itilizasyon pou NYC.gov](https://www1.nyc.gov/home/terms-of-use.page), [Règleman sou enfòmasyon prive pou NYC.gov](https://www1.nyc.gov/home/privacy-policy.page), ak Kondisyon pou Itilizasyon NYC.ID. Lè Itilizatè yo itilize My File NYC, yo dakò ak Kondisyon sa yo.
c. Kondisyon sa yo antre an vigè lè Itilizatè a aksepte kondisyon yo.
d. Si yon Itilizatè bay yon moun otorizasyon pou l ede yon Itilizatè nan kreye oswa itilize yon Kont sou My File NYC, Itilizatè a deklare moun nan: (i) gen tout otorite legal pou li angaje Itilizatè a pou l respekte Kondisyon sa yo; (ii) moun nan te li epi li konprann Kondisyon sa yo; epi (iii) moun nan dakò, sou non Itilizatè a, ak Kondisyon sa yo.

**V. Limit**
a. Itilizatè yo dwe gen omwen 18 an oswa yo dwe lib selon lalwa pou yo itilize My File NYC.
b. Itilizatè yo pral jwenn aksè ak My File NYC pou rezon legal sèlman. Itilizatè yo pa dwe:
i itilize My File NYC pou komèt yon zak kriminèl oswa pou ankouraje lòt moun angaje nan nenpòt konduit yo ka konsidere kòm yon zak kriminèl;
ii. sèvi ak My File NYC yon fason pou rele moun nan tribinal oswa ankouraje lòt moun angaje yo nan nenpòt konduit ki ta lakòz yo rele moun nan tribinal
iii. sèvi ak My File NYC pou fè tèt ou pase pou lòt moun oswa enstitisyon san otorizasyon
iv. vann, revann, lwe, oswa angaje nan yon aktivite ki pa sanble men ki se menm bagay la ki gen rapò ak My File NYC;
v. itilize My File NYC pou telechaje nenpòt kontni ki genyen yon viris lojisyèl, "Trojan Horse" oswa nenpòt lòt kòd òdinatè, fichye, oswa pwogram ki ka chanje, domaje, oswa entèwonp fason My File NYC fonksyone oswa pyès konpitè oswa lojisyèl nenpòt lòt moun ki gen aksè ak My File NYC;
vi. telechaje, poste, voye imel, oswa transmèt nenpòt materyèl Itilizatè a pa gen dwa transmèt selon okenn lwa oswa relasyon ki gen rapò ak kontra;
vii jwenn oswa eseye jwenn nenpòt enfòmasyon ki soti nan My File NYC sof enfòmasyon Vil la gen entansyon mete disponib pou Itilizatè a
viii. chanje, domaje, oswa efase nenpòt kontni ki afiche sou My File NYC;
ix. deranje My File NYC oswa sèvè oswa rezo li yo nan okenn fason;
x. modifye, imite fason l fèt pou refè l, konvèti pwogram nan pou jwenn kòd sous orijinal yo, oswa demonte My File NYC oswa eseye fè sa a, kit se tout pwogram nan oswa yon pati ladan;
xi. kreye nenpòt travay ki sòti nan My File NYC;
xii kontoune, modifye, defèt, oswa jwenn yon fason pou evite nenpòt nan fonksyon oswa pwoteksyon My File NYC oswa nenpòt mekanis ki gen rapò ak fonksyònman My File NYC, pa egzanp, nan ogmante oswa ranplase nenpòt fonksyon jesyon dwa ki gen rapò ak teknoloji.

**VI. Enfòmasyon Itilizatè yo Bay nan My File NYC**
a. Vil la itilize Kontni Itilizatè yo bay nan My File NYC dèlman pou fonksyònman My File NYC, sof si lalwa egzije yo mande yon lòt bagay. Vil la pral divilge kontni Itilizatè yo sèlman bay ajans, anplwaye, ak ajan Vil la yo ki gen aksè ki nesesè pou opere epi amelyore My File NYC, bay lòt moun jan Itilizatè yo mande sa a, ak jan lalwa egzije sa a. Pou konnen kijan Vil la ka itilize enfòmasyon sa yo, Itilizatè yo ta dwe ale sou [Politik sou Konfidansyalite Vil la](https://www1.nyc.gov/home/privacy-policy.page).
b Vil la kapab kreye epi divilge estatistik ki soti nan diferan sous epi ki pa ka idantifye Itilizatè yo ak enfòmasyon Itilizatè yo bay nan My File NYC
c. Vil la pral transmèt, itilize, epi estoke enfòmasyon Itilizatè yo selon tout lwa ak règleman federal, eta ak vil ki aplikab yo.
d. Vil la pral sèvi ak pwoteksyon fizik, teknolojik ak pwosedi ki apwopriye pou pwoteje enfòmasyon Itilizatè yo bay My File NYC dapre estanda sekirite ak egzijans sekirite done Vil la yo. Vil la pral konsidere enfòmasyon sa yo kòm omwen "Anba Restriksyon" dapre Politik ak Estanda Pwogram Sibèsekirite Vil la.
e. Vil la pral efase tout enfòmasyon yon Itilizatè bay My File NYC lè Itilizatè a efase Kont li, sèlman si Itilizatè a te deja pataje enfòmasyon ak yon ajans Vil atravè My File NYC, ajans sa a ap konsève enfòmasyon yo dapre politik ajans lan yo.

**VII. Modpas ak Sekirite Kont**
a. Itilizatè yo responsab pou kenbe modpas yo an sekirite epi se yo sèlman ki responsab pou tout itilizasyon Kont pa yo.
b. Itilizatè yo dwe fè Vil la konnen touswit nan adrès imel [products@nycopportunity.nyc.gov](mailto: products@nycopportunity.nyc.gov), si yo vin konnen nenpòt itilizasyon kont oswa modpas pa yo san otorizasyon.
c Vil la ka sispann Kont yo si Vil la konsidere Itilizatè yo ap itilize Kont yo nan yon fason ki vyole Kondisyon sa yo.

**VIII. Pwopriyete Entelektyèl**
a. Mak sèvis ak mak komèsyal yo mete nan My File NYC oswa ki parèt sou li yo, ak kontni ki nan sit ki gen relasyon avèk li yo Vil la oswa twazyèm konsène opere, se pwopriyete pwopriyetè pa yo. Tout lòt desen, enfòmasyon, tèks, grafik, imaj, paj, kowòdone, lyen, lojisyèl, ak lòt atik ak materyèl ki genyen nan My File NYC oswa ki parèt sou li, ak seleksyon ak aranjman ki ladan l yo, se pwopriyete Vil New York yo ye. Tout dwa rezève.
b. Sof jan yo endike sa a nan yon fason ki klè, Kondisyon sa yo pa bay Itilizatè a oswa Vil la okenn dwa, indirèkteman oswa yon lòt fason, sou kontni oswa sou pwopriyete entelektyèl youn lòt.
c Itilizatè yo bay Vil la yon lisans atravè lemond, ki pa pou Vil la sèlman, gratis pou l òganize ak repwodui, epi distribye kontni yo telechaje nan My File NYC, nan objektif pou opere epi amelyore My File NYC.
d. Yo te devlope My File NYC kòm yon pwogram ki disponib pou piblik la. Github Repo a [la](https://github.com/CityOfNewYork/my-file-nyc).

**IX. Limit Responsabilite yo**
a. YO DISTRIBYE EPI YO TRANSMÈT TOUT MATERYÈL KI SOU My File NYC YO "JAN LI YE A" AK "JAN LI DISPONIB LAN" SAN OKENN GARANTI, SWA DIRÈKTEMAN OSWA ENDIRÈKTEMAN, TANKOU MEN SE PA SA A SÈLMAN GARANTI PWOPRIYETE OSWA GARANTI VALÈ KOMÈSYAL OSWA SA A KI KORESPONN POU YON OBJEKTIF PATIKILYE KI GEN RAPÒ AK KALITE, KONTENI, PREZISYON, SI LI FINI, LAJAN, ABSANS ENTÈRIPYON, ABSANS VIRIS ÒDINATÈ, ABSANS ERÈ OSWA OMISYON, ABSANS VYOLASYON KONTENI YO METE SOU My File NYC TANKOU NENPÒT DESEN, ENFÒMASYON, TÈKS, GRAFIK, IMAJ, PAJ, ENTÈFAS, LYEN, LOGISYÈL, OSWA LÒT MATERYÈL AK ATIK KI GENYEN OSWA YO AFICHE SOU My FileNYC.
b. VIL LA PA RESPONSAB POU OKENN DOMAJ ESPESYAL, ENDIRÈK, AKOZ AKSYON YON LÒT MOUN (KIT YO TE KA PREVWA YO OSWA YO PA T KA PREVWA YO) KI KA RIVE AKOZ ITILIZASYON, OSWA ENKAPASITE POU ITILIZE My File NYC, KIT SE VIL LA OSWA SE YON LÒT KONSÈNE KI BAY MATERYÈL KI SOU My File NYC YO.
c. NENPÒT MATERYÈL KI TELECHAJE OSWA YO JWENN PANDAN Y AP ITILIZE My File NYC SE SOU KONT AK RISK ITILIZATÈ A. SE SÈL ITILIZATÈ A KI RESPONSAB POU NENPÒT DOMAJ NAN SISTÈM ÒDINATÈ L LA OSWA LÒT APARÈY OSWA PÈT DONE AKOZTELECHAJMAN NENPÒT MATERYÈL SA YO.

**X. Kondisyon Divès**
a. Si Vil la pa fè respekte okenn dwa oswa rekou, sa a pa vle di Vil la anile dwa oswa rekou Vil la yo epi sa a pa yon revizyon Kondisyon sa yo.
b. Si yon tribinal ki gen jiridiksyon konpetan deside nenpòt pati nan Kondisyon sa yo pa ka aplike, lè sa a, y ap retire dispozisyon sa a nan Kondisyon yo san sa a pa afekte rès Kondisyon yo. Kondisyon ki rete yo ap kontinye valab epi yo ka aplike yo.
Se lwa Eta New York yo ki dwe aplike pou Kondisyon ak relasyon Itilizatè a ak Vil la epi se lwa eta New York yo dwe itilize pou entèprete kondisyon yo (Menm si yo aplike règ lwa New York yo).
d. Itilizatè a dakò yo pral tande epi detèmine nenpòt ak tout reklamasyon ki fèt kont Vil la oswa Vil la fè akoz kondisyon yo oswa ki gen rapò ak Kondisyon yo sèlman nan tribinal nan peyi Etazini ki nan Vil la oswa Konte New York la oswa nan tribinal Eta New York yo ki nan Vil ak Konte New York yo.
e. Pa gen anyen nan Kondisyon sa yo ki pral sèvi pou limite kapasite Vil la pou chèche sekou ki ekitab.
f. Vil la gen dwa pou l revize My File NYC ak Kondisyon yo nenpòt lè epi san avètisman. Nenpòt revizyon ap antre an vigè touswit apre yo fin afiche l, sòf si yo deklare yon lòt bagay. Itilizatè yo aksepte kondisyon ki revize yo si yo kontinye konekte sou My File NYC. Itilizatè yo ta dwe li Kondisyon sa yo tanzantan.
g. Kondisyon sa yo, ki gen ladan tout dokiman referans yo, se tout akò ant Itilizatè a ak Vil la ki gen rapò ak itilizasyon My File NYC. Yo pral aplike kondisyon sa yo pou nenpòt kontradiksyon ant Kondisyon sa yo ak Kondisyon Itilizasyon NYC.gov ki gen rapò ak My File NYC.

**XI. Kondisyon espesyal pilòt**
a. My File NYC se yon pwojè pilòt. Vil la ka sispann pilòt la nenpòt lè. Si Vil la sispann pilòt la, l ap fè Itilizatè yo konnen dat li sispann li epi l ap bay Itilizatè yo yon opòtinite pou yo prann enfòmasyon yo te bay My File NYC.
b. Pandan pilòt la, Itilizatè yo pa ta dwe konte sou My File NYC kòm sèl mwayen yo pou estoke epi jwenn aksè ak dokiman ki telechaje sou My File NYC. My File NYC ka pèdi done, pran pàn sèvis, resevwa amelyorasyon ki pa konpatib ak answen an, oswa lòt pwoblèm ki konwonpi, detwi, oswa rann Itilizatè yo pa ka jwenn enfòmasyon.
c. Lè faz pilòt la fini, Vil la, dapre lalwa ki aplikab yo, ka lanse My File NYC kòm yon pwojè pèmanan. Yo ka mande Itilizatè yo pou yo kreye nouvo Kont epi re-telechaje enfòmasyon yo pou yo ka kontinye itilize pwojè pèmanan an.

Dènye chanjman te fèt 31 Me 2022.
